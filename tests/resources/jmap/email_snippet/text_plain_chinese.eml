From: "孫子" <sun.tzu@wu.state>
To: "Bill Foobar" <foobar@example.com>
Subject: 孫子兵法

<"孫子兵法：">
孫子曰：兵者，國之大事，死生之地，存亡之道，不可不察也。 
孫子曰：凡用兵之法，馳車千駟，革車千乘，帶甲十萬；千里饋糧，則內外之費賓客之用，膠漆之材，
車甲之奉，日費千金，然後十萬之師舉矣。
孫子曰：凡用兵之法，全國為上，破國次之；全旅為上，破旅次之；全卒為上，破卒次之；全伍為上，破伍次之。
是故百戰百勝，非善之善者也；不戰而屈人之兵，善之善者也。
孫子曰：昔之善戰者，先為不可勝，以待敵之可勝，不可勝在己，可勝在敵。故善戰者，能為不可勝，不能使敵必可勝。
故曰：勝可知，而不可為。
兵者，詭道也。故能而示之不能，用而示之不用，近而示之遠，遠而示之近。利而誘之，亂而取之，實而備之，強而避之，
怒而撓之，卑而驕之，佚而勞之，親而離之。攻其無備，出其不意，此兵家之勝，不可先傳也。
夫未戰而廟算勝者，得算多也；未戰而廟算不勝者，得算少也；多算勝，少算不勝，而況於無算乎？吾以此觀之，勝負見矣。
孫子曰：凡治眾如治寡，分數是也。鬥眾如鬥寡，形名是也。三軍之眾，可使必受敵而無敗者，奇正是也。兵之所加，
如以碬投卵者，虛實是也。
